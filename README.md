# FREE5 
Μια ποδιά ταξιδεύει για την ελευθερία! - 1ο Νηπιαγωγείο Μουρικίου

Το παρόν διδακτικό σενάριο πραγματεύεται ένα διαθεματικό τρόπο εισαγωγής συνδυασμού της μηχανικής με την τεχνητή νοημοσύνη μέσα από τις τέχνες – πολιτισμό και αφιερωμένο στα "200 χρόνια από την Ελληνική Επανάσταση". Απευθύνεται σε παιδιά νηπιαγωγείου που δεν έχουν έρθει πότε σε επαφή με τον κόσμο της εφεύρεσης και των μηχανών που μπορούν να αναπαράγουν τις γνωστικές λειτουργίες ενός ανθρώπου. Συγκεκριμένα έρχονται σε επαφή με το κιτ εφεύρεσης «Makey Makey», μια μηχανή με πλακέτα κυκλώματος, κλιπ αλιγάτορα και καλώδιο USB. Εντάσσεται τόσο στο πρόγραμμα σπουδών του γνωστικού αντικειμένου «Παιδί και Πληροφορική/Νέες Τεχνολογίες» όσο και στο γνωστικό αντικείμενο «Παιδί και Δημιουργία-Έκφραση» για το νηπιαγωγείο. 

Μία ποδιά ενός καλλιτέχνη, είναι «φυλακισμένη» σε ένα κλουβί ενός πουλιού όταν οι μαθητές το βλέπουν ξαφνικά κρεμασμένο σε ένα δέντρο του σχολείου. Οι μαθητές ελευθερώνουν την ποδιά και καθημερινά ανακαλύπτουν μέσα στις τσέπες της ποδιάς στοιχεία που αφήνει η ομάδα με το όνομα «ΕΛΕΥΘΕΡΟΙ 5». 

Λέξεις κλειδιά: Makey - Makey, Παιδί και Πληροφορική, Τεχνητή Νοημοσύνη, Διαθεματικότητα, Πολιτισμός, Τέχνες, Ελευθερία

Σύντομη περιγραφή του εκπαιδευτικού σεναρίου

Το παρόν σενάριο με τίτλο «Μια ποδιά ταξιδεύει για την ΕΛΕΥΘΕΡΙΑ» σχεδιάστηκε και υλοποιήθηκε κατά τη σχολική χρονιά 2020-21 στο 1ο Νηπιαγωγείο Μουρικίου. Οι μαθητές που συμμετείχαν ήταν αυτοί που φοιτούσαν στο ολοήμερο τμήμα, με αριθμό παιδιών 12. Οι μαθητές τις περισσότερες φορές δούλευαν σε δύο ομάδες αλλά υπήρχαν χρονικές στιγμές που ήταν χωρισμένοι στις ομάδες των ερευνητών, των επιστημόνων, των σχεδιαστών, των κατασκευαστών και των προγραμματιστών.

Στην Α' φάση (15 ΜΕΡΕΣ) οι ελεύθεροι 5 είναι οι μασκότ της τάξης: ένα πινέλο, μία φωτογραφική μηχανή, μία σπάτουλα, ένα μολύβι και ο πέμπτος είναι ο άγνωστος της παρέας που δεν έχει εμφανιστεί στους μαθητές. Οι υπόλοιποι τέσσερις ελεύθεροι εμφανίζονται σταδιακά αποκαλύπτοντας πρώτα στοιχεία σχετικά από την αντίστοιχη τέχνη τους τα οποία αφήνουν μέσα στις τσέπες της ποδιάς. Τα στοιχεία αυτά αποτυπώνουν την έννοια της ΕΛΕΥΘΕΡΙΑΣ. Είτε μέσα από πίνακες ζωγραφικής είτε μέσα από αγάλματα είτε από φωτογραφίες είτε από ποιήματα και λογοτεχνικά κείμενα. Το πινέλο με το όνομα «Ευγενία Ντελακρουά» αφήνει στοιχεία από την τέχνη της ζωγραφικής, η φωτογραφική μηχανή με το όνομα «Νέλλη» από την τέχνη της φωτογραφίας, η σπάτουλα με το όνομα «Άιφελ» από την τέχνη της γλυπτικής και το μολύβι με το όνομα «Ρήγας» από τη λογοτεχνία. Και οι τέσσερις έχουν δύο κοινούς στόχους. Ο πρώτος στόχος είναι να κατανοήσουν οι μαθητές την έννοια της ΕΛΕΥΘΕΡΙΑΣ μέσα από τα έργα τους. Ο δεύτερος στόχος να ανακαλύψουν με τους μαθητές τον πέμπτο ελεύθερο που δεν έχει εμφανιστεί. Όλα τα στοιχεία τα αφήνουν μέσα στις τσέπες της ποδιάς, οι τέσσερις Ελεύθεροι. Σημαντικό είναι να αναφερθεί ότι στο νηπιαγωγείο για να μπορέσουν τα παιδιά να κατανοήσουν καταστάσεις που για τους ενήλικες είναι δεδομένες γίνεται η προσέγγιση μέσα από ανθρωποποίηση αντικειμένων (Σιβροπούλου, 2003). Σε αυτό το σενάριο πήραν ανθρώπινη μορφή οι μασκότ της ελευθερίας, το πινέλο, η φωτογραφική μηχανή, η σπάτουλα και ένα μολύβι. Αρχικά οι μαθητές βλέπουν στην αυλή του σχολείου τους ένα κλουβί κρεμασμένο σε ένα δέντρο. Πηγαίνουν να ανακλαύψουν και να δούνε το περιεχομένο του. Είναι μία ποδιά με ένα σημείωμα που γράφει "ΕΛΕΥΕΘΡΟΙ 5". Κάνουν υποθέσεις για το ποιοι είναι "ΟΙ ΕΛΕΥΘΕΡΟΙ 5". Σιγά - σιγά αποκαλύπτονται μέσα από τα έργα τους. 

https://youtu.be/1elQrup2eh8 

https://coggle.it/diagram/YCAo3sDXInYIjdVa/t/%CE%BC%CE%B9%CE%B1-%CF%80%CE%BF%CE%B4%CE%B9%CE%AC-%CF%84%CE%B1%CE%BE%CE%B9%CE%B4%CE%B5%CF%8D%CE%B5%CE%B9-%CE%B3%CE%B9%CE%B1-%CF%84%CE%B7%CE%BD-%CE%B5%CE%BB%CE%B5%CF%85%CE%B8%CE%B5%CF%81%CE%B9%CE%B1

https://youtu.be/NTf2MoBepuE (Οι δύο μασκοτ του έργου παρουσιάζουν έργα για την ελευθερία και ζητάνε από τους μαθητές να ζωγραφίσουν έργα ζωγραφικής για την ελευεθερία.)

https://youtu.be/mwsRXa5yldc (Οι μαθητές ζωγραφίζουν για την ελευθερία και "ζωντανεύουν" τις ζωγραφιές τους.)

https://youtu.be/jSRB6GXc3uI  (Οι δύο μασκοτ του σεναρίου παρουσιάζουν αγάλματα - ήρωες για την ελευθερία και ζητάνε από τους μαθητές να φτιάξουν το δικό τους άγαλμα - ήρωα.)

https://www.artsteps.com/view/60538bfe2e708338f5d386b2?currentUser (Οι μαθητές δημιουργούν το δικό τους ψηφιακό μουσείο εκθέτοντας τα αγάλματά τους, τα έργα ζωγραφικής τους και τις φωτογραφίες για την ελευθερία)


 Ο πέμπτος ελεύθερος θα είναι η πέμπτη τέχνη που θα δημιουργήσουν οι ίδιοι οι μαθητές σε συνδυασμό με την τεχνολογία και την τεχνητή νοημοσύνη. Η πέμπτη τέχνη, η τέχνη της μουσικής όπου οι μαθητές θα συνθέσουν ένα μουσικό κομμάτι, δηλαδή θα γράψουν στίχους και μουσική και θα το αναπαραστήσουν με αγώγιμα υλικά, όπως πλαστελίνες. Τα αγώγιμα υλικά θα ενωθούν με το κύκλωμα του κιτ «Makey Makey», καθώς μπορούν να άγουν μια μικρή ποσότητα ηλεκτρικής ενέργειας. Κάθε φορά που οι μαθητές θα αγγίζουν ένα αγώγιμο υλικό – ένα σύμβολο ελευθερίας που έχουν πλάσει με την πλαστελίνη σχετικό με το μουσικό τους κομμάτι, πχ ένα περιστέρι θα ακούγεται από τον υπολογιστή και ο αντίστοιχος στίχος που έχουν θα συνθέσει και θα έχουν ηχογραφήσει. Όταν αγγίξουν το δεύτερο σύμβολο της ελευθερίας(αγώγιμο υλικό) θα ακούγεται ο επόμενος στίχος. Η ηχογράφηση των στίχων θα γίνει στο εκπαιδευτικό περιβάλλον προγραμματισμού Scratch, το οποίο είναι συμβατό και με το «Makey Makey». Συμπερασματικά οι μαθητές θα έχουν συνθέσει ένα μουσικό κομμάτι της ΕΛΕΥΘΕΡΙΑΣ το οποίο θα ακούν αν απλά το αγγίξουν στην αναπαράσταση που θα του δώσουν. Θα δούνε την πέμπτη τέχνη της μουσικής να «ζωντανεύει»!
 
 https://www.youtube.com/watch?v=3MamnhZ2eUw&ab_channel=%CE%95%CE%A5%CE%93%CE%95%CE%9D%CE%99%CE%91%CE%9A%CE%91%CE%A4%CE%A3%CE%91%CE%9B%CE%97
 
 https://www.slideshare.net/EVGEKAT/ss-245139538
 
Ο πέμπτος ελεύθερος είναι αυτός που δημιούργησαν οι ίδιοι οι μαθητές!!!

ΕΞΟΠΛΙΣΜΟΣ:
https://makeymakey.com/ - 75€
