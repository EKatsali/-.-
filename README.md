# FREE5 
"Μια ποδιά ταξιδεύει για την ΕΛΕΥΘΕΡΙΑ" - 1ο Νηπιαγωγείο Μουρικίου - ΕΛΕΥΘΕΡΟΙ 5

Το παρόν διδακτικό σενάριο πραγματεύεται ένα διαθεματικό τρόπο εισαγωγής συνδυασμού της μηχανικής με την τεχνητή νοημοσύνη μέσα από τις τέχνες – πολιτισμό και αφιερωμένο στα "200 χρόνια από την Ελληνική Επανάσταση". Απευθύνεται σε παιδιά νηπιαγωγείου που δεν έχουν έρθει πότε σε επαφή με τον κόσμο της εφεύρεσης και των μηχανών που μπορούν να αναπαράγουν τις γνωστικές λειτουργίες ενός ανθρώπου. Συγκεκριμένα έρχονται σε επαφή με το κιτ εφεύρεσης «Makey Makey», μια μηχανή με πλακέτα κυκλώματος, κλιπ αλιγάτορα και καλώδιο USB. Εντάσσεται τόσο στο πρόγραμμα σπουδών του γνωστικού αντικειμένου «Παιδί και Πληροφορική/Νέες Τεχνολογίες» όσο και στο γνωστικό αντικείμενο «Παιδί και Δημιουργία-Έκφραση» για το νηπιαγωγείο. Τα παιδιά ενώνουν τα κλιπ αλιγάτορα σε δική τους δημιουργία που φτιάχτηκε με πλαστελίνη δίνοντας τις κατάλληλες εντολές στο περιβάλλον του scratch ώστε αγγίζοντας συγκεκριμένο σημείο της δημιουργίας τους να ακούγεται η ανάλογη στορφή από το δικό τους μουσικό κομμάτι που έχουν δημιουργήσει.  


Λέξεις κλειδιά: Makey Makey, Τεχνητή Νοημοσύνη, Διαθεματικότητα, Πολιτισμός, Τέχνες, Ελευθερία

Εισαγωγή

Τα τελευταία χρόνια παρατηρείται ένα σημαντικό ενδιαφέρον στο χώρο της επιστήμης για την περιοχή της απτικής αλληλεπίδρασης, η οποία αποτελεί μία ειδική περίπτωση της αλληλεπίδρασης ανθρώπου-μηχανής. Η απτική αλληλεπίδραση αφορά τη φυσική επαφή που πραγματοποιείται με στόχο την αντίληψη ή τον χειρισμό αντικειμένων. Οι αλληλεπιδράσεις αυτές μπορούν να συμβούν όταν ένα πραγματικό ανθρώπινο χέρι ακουμπήσει είτε ένα άλλο πραγματικό αντικείμενο είτε ένα εικονικό αντικείμενο.

Η λειτουργία των απτικών επιφανειών στηρίζεται στη χρήση της αφής ως µέσο αλληλεπίδρασης µεταξύ υπολογιστή και ανθρώπου. Η αφή, αν και δε θεωρείται από πολλούς µία από τις σηµαντικές αισθήσεις, στην πραγµατικότητα τη χρησιµοποιούµε καθηµερινά στη ζωή µας. Είµαστε συνηθισµένοι να χρησιµοποιούµε τα χέρια µας για να εξερευνήσουµε και να αλληλεπιδράσουµε µε τα αντικείµενα τριγύρω µας, να δεχόµαστε µέσω της αφής πληροφορίες από το περιβάλλον και να αποκτούµε καλύτερη αντίληψη του κόσµο.

Το Makey Makey ανήκει στην απτική τεχνολογία (ή στα αγγλικά «tangible technology») και δημιουργήθηκε για να μετατρέπει σε πλήκτρο οτιδήποτε είναι συνδεδεμένο μαζί του. Όπως αναφέρθηκε και παραπάνω, αποτελείται από την πλακέτα Makey Makey, ένα καλώδιο USB (για τη σύνδεση της πλακέτας με τον Η/Υ), εφτά κροκοδειλάκια (καλώδια που συνδέουν την πλακέτα με το νέο μας πλήκτρο) και εφτά συρματάκια διασύνδεσης.

Το Makey Makey βασίζεται στην παραμικρή ανίχνευση ηλεκτρικής αγωγιμότητας και πειραματιστήκαμε μαζί του κάνοντας ατέλειωτα παιχνίδια με τον ηλεκτρισμό. 
Θελήσαμε να χρησιμοποιήσουμε τη διαθεματική προσέγγιση προκειμένου να κρατήσουμε αμείωτο το ενδιαφέρον των μαθητών. Σ’ αυτό ευνοεί η ρομποτική εφαρμογή είτε υπάρχουν αδυναμίες είτε όχι σε άλλα γνωστικά αντικείμενα, στην προκειμένη περίπτωση στο γνωστικό αντικείμενο «Παιδί και Δημιουργία-Έκφραση» ( ΥΠ.Ε.Π.Θ. - Π.Ι.,2003).

Σύντομη περιγραφή του εκπαιδευτικού σεναρίου

Το παρόν σενάριο με τίτλο «Μια ποδιά ταξιδεύει για την ΕΛΕΥΘΕΡΙΑ» σχεδιάστηκε και υλοποιήθηκε κατά τη σχολική χρονιά 2020-21 στο 1ο Νηπιαγωγείο Μουρικίου. Τα παιδιά που συμμετείχαν ήταν αυτοί που φοιτούσαν στο ολοήμερο τμήμα, με αριθμό παιδιών 12. Οι μαθητές τις περισσότερες φορές δούλευαν σε δύο ομάδες αλλά υπήρχαν χρονικές στιγμές που ήταν χωρισμένοι στις ομάδες των ερευνητών, των επιστημόνων, των σχεδιαστών, των κατασκευαστών και των προγραμματιστών.

Μία ποδιά ενός καλλιτέχνη, είναι «φυλακισμένη» σε ένα κλουβί ενός πουλιού όταν οι μαθητές το βλέπουν ξαφνικά κρεμασμένο σε ένα δέντρο του σχολείου. Τα παιδιά ελευθερώνουν την ποδιά και καθημερινά ανακαλύπτουν μέσα στις τσέπες της στοιχεία που αφήνει η ομάδα με το όνομα «ΕΛΕΥΘΕΡΟΙ 5».
Τα στοιχεία αφορούν έργα τέχνης από την τέχνη της ζωγραφικής, της γλυπτικής, της φωτογραφίας και από λόγια κείμενα ποίησης και λογοτεχνίας, δηλαδή από τέσσερις τέχνες. Τα παιδιά γνωρίζουν την ελευθερία μέσα από τα έργα τέχνης των τεσσάρων τεχνών εκτός από μία τέχνη που θα δημιουργήσουν με τη βοήθεια του makey makey. Η τέχνη αυτή θα είναι της μουσικής, δηλαδή ο πέμπτος ελεύθερος. 
Σημαντικό είναι να αναφερθεί ότι στο νηπιαγωγείο για να μπορέσουν τα παιδιά να κατανοήσουν καταστάσεις που για τους ενήλικες είναι δεδομένες γίνεται η προσέγγιση μέσα από ανθρωποποίηση αντικειμένων (Σιβροπούλου, 2003). Σε αυτό το σενάριο πήραν ανθρώπινη μορφή οι τέσσερις μασκότ της ελευθερίας, το πινέλο, η φωτογραφική μηχανή, η σπάτουλα και ένα μολύβι.Μέσα από αυτές τις μασκότ τα παιδιά θα γνωρίσουν την έννοια της ΕΛΕΥΘΕΡΙΑΣ που θα τους βοηθήσει να γράψουν, να μελοποιήσουν και να συνθέσουν ένα τραγούδι για την ΕΛΕΥΘΕΡΙΑ. Στη συνέχεια κατασκευάζοντας τον πέμπτο ελεύθερο από πλαστελίνη θα ενώσουν τα κροκοδειλάκια - καλώδια με την πλακέτα του makey makey και αυτή με το καλώδιο USB στον υπολογιστή. Κάθε φορά που θα αγγίζουν ένα σημείο από τον πέμπτο ελεύθερο που θα έχει τη μορφή ενός πύργου με διάφορα στοιχεία από το μουσικό τους κομμάτι τότε θα ακούγεται και η αντίστοιχη στροφή, αφού θα έχουν πρώτα δώσει τις κατάλληλες εντολές στο περιβάλλον του scratch. 

Στόχοι του προγράμματος:
- να κατανοήσουν τα παιδιά την έννοια της ΕΛΕΥΘΕΡΙΑΣ μέσα από τα έργα τέχνης. 
- να δημιουργήσουν τα παιδιά τον πέμπτο ελεύθερο ο οποίος θα είναι μία δικιά τους μασκότ που θα τραγουδάει με τη βοήθεια του makey makey αγγίζοντάς την. 

Στην Α' φάση (15 ΜΕΡΕΣ) τα παιδιά βλέπουν στην αυλή του σχολείου τους ένα κλουβί κρεμασμένο σε ένα δέντρο. Πηγαίνουν να ανακλαύψουν και να δούνε το περιεχομένο του. Είναι μία ποδιά ενός καλλιτέχνη με ένα σημείωμα που γράφει "ΕΛΕΥΕΘΡΟΙ 5". Κάνουν υποθέσεις για το ποιοι είναι "ΟΙ ΕΛΕΥΘΕΡΟΙ 5". Σιγά - σιγά αποκαλύπτονται μέσα από τα έργα τους. Οι ελεύθεροι 5 είναι οι μασκότ της τάξης: ένα πινέλο, μία φωτογραφική μηχανή, μία σπάτουλα, ένα μολύβι και ο πέμπτος είναι ο άγνωστος της παρέας που δε θα εμφανιστεί στους μαθητές. Οι υπόλοιποι τέσσερις ελεύθεροι εμφανίζονται σταδιακά αποκαλύπτοντας πρώτα στοιχεία σχετικά από την αντίστοιχη τέχνη τους τα οποία αφήνουν μέσα στις τσέπες της ποδιάς. Τα στοιχεία αυτά αποτυπώνουν την έννοια της ΕΛΕΥΘΕΡΙΑΣ. Είτε μέσα από πίνακες ζωγραφικής είτε μέσα από αγάλματα είτε από φωτογραφίες είτε από ποιήματα και λογοτεχνικά κείμενα. Το πινέλο με το όνομα «Ευγενία Ντελακρουά» αφήνει στοιχεία από την τέχνη της ζωγραφικής, η φωτογραφική μηχανή με το όνομα «Νέλλη» από την τέχνη της φωτογραφίας, η σπάτουλα με το όνομα «Άιφελ» από την τέχνη της γλυπτικής και το μολύβι με το όνομα «Ρήγας» από τη λογοτεχνία. Όλα τα στοιχεία τα αφήνουν μέσα στις τσέπες της ποδιάς, οι τέσσερις Ελεύθεροι. 

https://youtu.be/1elQrup2eh8 - Όταν οι μαθητές ανακαλύπτουν το κλουβί που στο εσωτερικό του βρίσκεται η ποδιά. 

https://coggle.it/diagram/YVnz1MRY0h9-KEXl/t/%CE%BC%CE%B9%CE%B1-%CF%80%CE%BF%CE%B4%CE%B9%CE%AC-%CF%84%CE%B1%CE%BE%CE%B9%CE%B4%CE%B5%CF%8D%CE%B5%CE%B9-%CE%B3%CE%B9%CE%B1-%CF%84%CE%B7%CE%BD-%CE%B5%CE%BB%CE%B5%CF%85%CE%B8%CE%B5%CF%81%CE%B9%CE%B1!-2021-3-14-16-43/103fca2b4a018982bbbe882425463f242a7f4d89ad5c8090412b9fbb3556a534 - Ιστόγραμμα με όλα τα έργα τέχνης που γνώρισαν οι μαθητές. 

https://youtu.be/NTf2MoBepuE - Οι δύο μασκοτ του έργου παρουσιάζουν έργα για την ελευθερία και ζητάνε από τα παιδιά να ζωγραφίσουν έργα ζωγραφικής για την ελευεθερία.

https://youtu.be/mwsRXa5yldc - Τα παιδιά ζωγραφίζουν για την ελευθερία και "ζωντανεύουν" τις ζωγραφιές τους.

https://youtu.be/jSRB6GXc3uI - Οι δύο μασκοτ του σεναρίου παρουσιάζουν αγάλματα - ήρωες για την ελευθερία και ζητάνε από τα παιδιά να φτιάξουν το δικό τους άγαλμα - ήρωα.

https://www.artsteps.com/view/60538bfe2e708338f5d386b2?currentUser - Τα παιδιά δημιουργούν το δικό τους ψηφιακό μουσείο εκθέτοντας τα αγάλματά τους, τα έργα ζωγραφικής τους και τις φωτογραφίες για την ελευθερία


 Ο πέμπτος ελεύθερος θα είναι η πέμπτη τέχνη που θα δημιουργήσουν οι ίδιοι οι μαθητές σε συνδυασμό με την τεχνολογία και την τεχνητή νοημοσύνη. Η πέμπτη τέχνη, η τέχνη της μουσικής όπου οι μαθητές θα συνθέσουν ένα μουσικό κομμάτι, δηλαδή θα γράψουν στίχους και μουσική και θα το αναπαραστήσουν με αγώγιμα υλικά, όπως πλαστελίνες. Τα αγώγιμα υλικά θα ενωθούν με το κύκλωμα του κιτ «Makey Makey», καθώς μπορούν να άγουν μια μικρή ποσότητα ηλεκτρικής ενέργειας. Κάθε φορά που οι μαθητές θα αγγίζουν ένα αγώγιμο υλικό – ένα σύμβολο ελευθερίας που έχουν πλάσει με την πλαστελίνη σχετικό με το μουσικό τους κομμάτι, πχ ένα περιστέρι θα ακούγεται από τον υπολογιστή και ο αντίστοιχος στίχος που έχουν θα συνθέσει και θα έχουν ηχογραφήσει. Όταν αγγίξουν το δεύτερο σύμβολο της ελευθερίας(αγώγιμο υλικό) θα ακούγεται ο επόμενος στίχος. Η ηχογράφηση των στίχων θα γίνει στο εκπαιδευτικό περιβάλλον προγραμματισμού Scratch, το οποίο είναι συμβατό και με το «Makey Makey». Συμπερασματικά οι μαθητές θα έχουν συνθέσει ένα μουσικό κομμάτι της ΕΛΕΥΘΕΡΙΑΣ το οποίο θα ακούν αν απλά το αγγίξουν στην αναπαράσταση που θα του δώσουν. Θα δούνε την πέμπτη τέχνη της μουσικής να «ζωντανεύει»!
 
 https://www.youtube.com/watch?v=3MamnhZ2eUw&ab_channel=%CE%95%CE%A5%CE%93%CE%95%CE%9D%CE%99%CE%91%CE%9A%CE%91%CE%A4%CE%A3%CE%91%CE%9B%CE%97
 
 https://www.slideshare.net/EVGEKAT/ss-245139538
 
Ο πέμπτος ελεύθερος είναι αυτός που δημιούργησαν οι ίδιοι οι μαθητές!!!

ΕΞΟΠΛΙΣΜΟΣ:
https://makeymakey.com/ - 75€
